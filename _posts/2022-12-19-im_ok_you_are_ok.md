---
title: وضعیت آخر
description: Im Ok You Are Ok
image: /assets/images/im_ok_you_are_ok.jpg
tags: [کتاب, روانشناسی, موفقیت]
---

## توضیحات
کتاب وضعیت آخر نوشته‌ی تامس هریس را می‌توان یک اثر کلاسیک در زمینه‌ی تحلیل رفتار متقابل دانست: هم از جهت زمان تألیف، که بسیار قبلتر از بقیه‌ی کتابهای تحلیل رفتار متقابل منتشر شده‌اند؛ هم از آن جهت که افراد زیادی در جهان آن را خوانده‌اند؛ و دلیل دیگر نیز از این بابت که توسط یکی از دوستان نزدیک اریک برن نوشته شده است. آشنایی تامس هریس با تحلیل رفتار متقابل، فقط از طریق خواندن آثار اریک برن نبوده، بلکه حاصل هم‌نشینی و هم‌کلامی و تلاش مشترک با اریک برن، برای ترویج این مدل بوده است.  
کتاب وضعیت آخر در سال ۱۹۶۹ منتشر شد. از آن زمان تاکنون، این کتاب به زبان‌های مختلف ترجمه شده و ترجمه فارسی آن‌ هم، بارها توسط ناشران مختلف، چاپ شده است.در این کتاب، تقریباً به همه‌ی سرفصل‌های آموزش مقدماتی تحلیل رفتار، مانند ساختار شخصیت، ویژگی‌های شخصیت والد و بالغ و کودک، تجزیه و تحلیل رفتار متقابل، آلودگی بالغ به والد، آلودگی بالغ به کودک، نوازش و سازماندهی زمان اشاره شده است. هم‌چنین به موضوعات پیشرفته‌تری مانند بازی‌های اریک برن، ساختار شخصیت در مقاطع مختلف زندگی و تحلیل رفتار در محیط خانواده هم توجه شده و نکات ارزشمندی در این زمینه مطرح شده است.  
تامس هریس در این کتاب آموزنده و تأثیرگذار بیان می‌کند که ما در مرحله‌ای ابتدایی در زندگی، جایگاهی را برای خودمان در نظر می‌گیریم که به شکلی انکارناشدنی، بر احساسات ما درباره‌ی خودمان و به‌خصوص در رابطه با دیگران تأثیرگذار خواهد بود. این «جایگاه» و پندار منفی که هم در افراد موفق و هم ناموفق دیده می‌شود، استعدادهای بزرگسالانه ما را زیر سوال می‌برد و ما را نسبت به واکنش‌های احساسی و نامناسب وضعیت کودک و رفتارهای برنامه‌ریزی‌شده‌ی والد درونمان، آسیب‌پذیر می‌سازد.  

## مشخصات
`نام کتاب` : وضعیت آخر  
`نویسنده` : تامس ای هریس  
`امتیاز` : 08/10  
`صفحه مشخصات` : [taaghche](https://taaghche.com/book/22306/%D9%88%D8%B6%D8%B9%DB%8C%D8%AA-%D8%A2%D8%AE%D8%B1)  
`صفحه مشخصات` : [goodreads](https://www.goodreads.com/book/show/134353.I_m_OK_You_re_OK)    