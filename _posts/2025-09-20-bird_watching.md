---
layout: post
full-width: true
title: پرنده نگری
subtitle: Bird Watching
cover-img: /assets/images/bird_watching.jpg
thumbnail-img: /assets/images/bird_watching.jpg
share-img: /assets/images/bird_watching.jpg
tags: [کتاب, طبیعت, گردشگری]
---

## توضیحات
تماشای پرندگان آزاد و وحشی در محیط‌های باز و طبیعی، به‌ویژه گونه‌های نادر و کمیاب، ازجمله سرگرمی‌های مفرح و آموزنده است که سالانه هزاران نفر را به سفر کردن به مناطق مختلف جهان وادار می‌کند. در اصطلاح به این تفریح آموزنده، پرنده‌نگری می‌گوییم به قول نویسنده کتاب، پرویز بختیاری، پرنده‌نگری یکی از شاخه‌های صنعت گردشگری و پرطرفدارترین و پردرآمدترین شاخه اکوتوریسم است. ایران نیز به‌دلیل وسعت زیاد، واقع شدن در موقعیت جغرافیایی خاص در نیم‌کرۀ شمالی زمین و قرار گرفتن در بین سه منطقه زیست‌جغرافیایی کلان دنیا، دارای جاذبه‌های مناسبی برای برگزاری تورهای پرنده‌نگری و بهره‌مندی از میلیاردها دلار عواید این فعالیت است. به‌علاوه، طبق آخرین بررسی‌ها، 552 گونه پرنده در ایران وجود دارد که بیانگر ظرفیت‌های بالای ایران برای تبدیل شدن به قطب پرنده‌نگری در خاورمیانه است. این کتاب خواندنی شامل 13 فصل است و ابعاد گوناگونی از موضوع پرنده‌نگری را دربرمی‌گیرد. فصل اول کتاب، مبانی، مفاهیم و تعاریف را بیان می‌کند. در فصل دوم، درباره تاریخچه پرنده‌نگری در ایران و جهانی مطالبی می‌خوانیم. فصل سوم جایگاه اجتماعی و اقتصادی این فعالیت را در جهان برای ما به تصویر می‌کشد. موضوع فصل چهار کدها و قواعد اخلاقی است که در هنگام پرنده‌نگری باید به آنها توجه کنیم. در فصل پنجم، ششم و هفتم به‌طور تخصصی‌تری با خود پرندگان، تکامل، طبقه‌بندی و توپوگرافی آنها آشنا می‌شویم. مطالعه ارزش و رفتار پرندگان، نحوه شناسایی پرندگان، مدیریت تورهای پرنده‌نگری و بررسی وضعیت پرنده‌نگری در ایران از دیگر موضوعاتی هستند که در این کتاب می‌خوانیم.  

## نظر
کتاب ابتدا تاریخچه پرنده‌نگری را بیان می‌کند و کم کسل‌کننده است. در فصول بعدی ویژگی‌های پرندگان بیان می‌شود و سپس راهنمای دیدن پرندگان در طبیعت گفته شده است. در انتها نیز عکس یک سری پرنده ایران آمده است.  

## نظر
 - `امتیاز` : 07/10
 - `به دیگران توصیه می‌کنم` : بله
 - `دوباره می‌خوانم` : خیر
 - `احساس بعد از خواندن` : 07/10  
 - `سبک نگارش` : رسمی و گاهی خودمانی
 - `ایده برجسته` : پرنده نگری با اصول اکوتوریستم برای عدم ضربه به طبیعت
 - `تاثیر در من` : دقت بیشتر در طبیعت برای شنیدن صدای پرندگان و دیدن آنها
 - `نکات مثبت` : توضیحات جذاب درباره پرندگان و همچنین گفتن تجربه‌های شخصی
 - `نکات منفی` : سیاه و سفید بودن عکس‌های کتاب

## مشخصات
 - `صفحه اطلاعات` : [mahkameh](https://mahkameh.com/product/%D9%BE%D8%B1%D9%86%D8%AF%D9%87-%D9%86%DA%AF%D8%B1%DB%8C/)
 - `نویسنده` : پرویز بختیاری
 - `انتشارات` : مهکامه

## بخش‌هایی از کتاب